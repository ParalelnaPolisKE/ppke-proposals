# Zavedenie mesačného členského

## Abstrakt

PPKE priestor, jeho správa a údržba, služby a kultivovanie komunity stojí nie len čas, ale aj peniaze. Toto je návrh k zavedeniu mesačného členského s cieľom skvalitnenia služieb komunite!

## Motivácia

Pracovali sme na tom niekoľko rokov a podarilo sa! Máme vlastný priestor! V decembri 2021 sme sa zaviazali k minimálne 5-ročnému prenájmu priestorov na Hlavnej 36 v Košiciach, ktoré sa stali útočiskom komunity Paralelnej Polis v Košiciach. Počas roka 2022 sme vložili veľké úsilie do vybudovania útulného priestoru, kde sa nachádza co-working s min. 25 miestami na sedenie, prednášková časť, VR/AR štúdio, podcastové štúdio (v príprave), kuchynka a hneď vedľa sa nachádza QuestSpace hackerspace, ktorý je úzko spätý s PPKE komunitou.

## Implementácia

Po rôznych rozhovoroch počas posledných mesiacov podávam návrh na **mesačné členské v BTC/LNBTC/XMR cez btcpayserver v shitcoinovej hodnote 30€/mesiac pre bežných členov a 15€/mesiac pre študentov**. O výške príspevku budem veľmi rád diskutovať - svoje návrhy môžete predložiť priamo do komentárov pod tento návrh alebo v spoločnom Signal chate. 

Členské je možné "zakúpiť" formou odpracovaných hodín, prípadne darovaním komunitou požadovanej veci alebo služby v hodnote mesačného členského (max na 1-3 mesiace).

**Čo získam zaplatením členského?**
- Status člena Paralelnej Polis Košice
- Vstup do priestorov PPKE v čase 9:00-18:00 pomocou digitálneho kľúča (prípadne 24/7 keď vyriešime vstupné mreže alebo ste v priestoroch s niekým, kto má kľúče aj od mreží)
- Flexi miesto v coworkingu - tzn. vždy pre Teba bude minimálne jedno miesto na sedenie s prístupom k elektrickej zástrčke
- Voľný vstup na 4 prednášky alebo workshopy v rámci mesiaca (v prípade, že budú platené)
- Prístup k všetkým historickým nahrávkam prednášok a workshopov zadarmo
- ~5 káv / čajov zadarmo~ (blbosť)
- Možnosť organizovať vlastný meetup
- Voľný vstup do priestoru hackerspace QuestSpace
- Prístup k 3D tlačiarňam
- Prístup k hardvérovým prostriedkom v hackerspace
- Prístup do komunitnej knižnice s možnosťou vypožičania si knižného titulu na dobu členstva
- Možnosť využívať štúdio s virtuálnou realitou (ako na zábavu tak aj pre prácu)
- Možnosť natočiť si vlastný podcast alebo všeobecne využiť mediálne prostriedky - mikrofóny, videokamera a softvér pre spracovanie médií

V prípade návrhov alebo výhrad k zoznamu členských výhod budem rád, ak tieto podnety napíšete do komentárov.

## Copyright
Na tento dokument sa nevzťahujú autorské a s tým súvisiace práva na základe voľnej licencie [CC0](https://github.com/ParalelnaPolisKE/ppke-proposals/blob/main/LICENSE.md).
